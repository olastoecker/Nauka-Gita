<!DOCTYPE html>
<html lang="pl">
    <head>
        <meta charset="utf-8">
        <title>Piosenka o czerwonym koniu</title>
        <link rel="stylesheet" href="css.style.css">
    </head>
    <body>
        <header>
            <h1 class="title">Ballada o Hidalgu Don Pedro i księżniczce Inez</h1>
        </header>
        <section>
            <p>Ona nic o nim nie wiedziała.<br>
            Z tęsknoty do niej ściskał żal go.<br>
            Księżniczka imię Inez miała,<br>
            A on Don Pedro był Hidalgo.<br>
            – Ach, wezmę ja wierzchowca mego<br>
            W piękności co rywala nie ma;<br>
            Kopyt koloru czerwonego<br>
            Gromami strzelę w ruń czterema!<br>
            Okna księżniczki się rozewrą,<br>
            Ona aż straci głos z zachwytu,<br>
            A potem krzyknie: „Ach, Don Pedro,<br>
            Twój koń czerwone ma kopyta!”.<br></p>
            
            <p>Ja na to nie przestając gnać:<br>
            „Tak, ale ja chcę z tobą spać!”.<br></p>
            
            <p>I pomalował Pedro kopyta konia swego<br>
            I ruń rozerwał świeżą pod wieżą damy swej,<br>
            Ale nie drgnęły szybki koloru błękitnego,<br>
            Nie krzyknął nikt: „Mym mężem być Don Pedro zaszczyt miej!”.</p>
            
            <p>– Na nic kopyta nikną w trawie!<br>
            Koń łeb powinien mieć czerwony!<br>
            Gdy zachwyt Inez nad nim zdławi,<br>
            Wkrótce zostanie moją żoną.<br>
            Ach, myśli ta – śmiałości daj mi,<br>
            By czyny dorównały chęciom! –<br>
            Tak się Don Pedro modlił w stajni<br>
            Ujmując w czerwień łeb zwierzęcia.<br>
            – Okna księżniczki się rozewrą<br>
            Na oścież wizjom siedmiu nieb<br>
            I krzyknie Inez: „Ach, Don Pedro!<br>
            Twój rumak ma czerwony łeb!”.<br></p>
            
            <p>Ja na to nie przestając gnać:<br>
            „Tak, ale ja chcę z tobą spać!”.</p>
            
            <p>Cuglami łeb czerwony Don Pedro konia swego<br>
            Na ruń skierował świeżą pod wieżę damy swej,<br>
            Ale nie drgnęły szybki koloru błękitnego,<br>
            Nie krzyknął nikt: „Mym mężem być Don Pedro zaszczyt miej!”.</p>
            
            <p>– To ciągle mało! Ciągle mało! –<br>
            Don Pedro łeb czerwony gładzi,<br>
            Gdy jego Hidalgowe ciało<br>
            Żądz dzikich więcej wciąż gromadzi.<br>
            – Koń musi cały być czerwony! –<br>
            Myśl nagła na Hidalga spada –<br>
            Gdy tym jej do mnie nie przekonam,<br>
            Ach, biada mi! Ach, biada, biada!<br>
            Niech okna Inez się rozewrą<br>
            I niech w zachwycie złoży dłonie;<br>
            Niech krzyknie do mnie: „Ach Don Pedro!<br>
            Wszak ty masz czerwonego konia!”.</p>
            
            <p>Ja na to nie przestając gnać:<br>
            „Tak, ale ja chcę z tobą spać!”.</p>
            
            <p>I gnał czerwony rumak, aż ziemia pod nim drżała!<br>
            I oto patrzcie: W oknie księżniczka składa dłonie!<br>
            – Ja kocham cię, Don Pedro, i pragnę twego ciała!<br>
            – Tak, ale ja mam Czerwonego Konia!<br>
            Tak, ale ja mam Czerwonego Konia!<br>
            Tak, ale ja Czerwonego Konia mam!</p>
            <p><i>Jacek Kaczmarski</i></p>
            <p><i>1976</i></p>
            </section>
    </body>
</html>
